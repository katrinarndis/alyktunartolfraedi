---
title: "Inngangur að ályktunartölfræði"
author: "Katrín Arndís"
date: "`r Sys.Date()`"
site: bookdown::bookdown_site
documentclass: book
bibliography: [book.bib, packages.bib]
# url: your book url like https://bookdown.org/yihui/bookdown
# cover-image: path to the social sharing image like images/cover.jpg
description: |
  This is a minimal example of using the bookdown package to write a book.
  set in the _output.yml file.
  The HTML output format for this example is bookdown::gitbook,
link-citations: yes
github-repo: rstudio/bookdown-demo
editor_options: 
  markdown: 
    wrap: 72
---

# Formáli

Í þessu skjali fer ég yfir hugtök og hugmyndir sem eru nauðsynleg
undirstaða þess að skilja þau umfjöllunarefni sem koma í framhaldinu.
Athugið að þetta er með öllu óyfirfarið efni, svo villur gætu leynst í
textanum.

```{r include=FALSE}
# automatically create a bib database for R packages
knitr::write_bib(c(
  .packages(), 'bookdown', 'knitr', 'rmarkdown'
), 'packages.bib')
```

## Grunn hugtök

Eftirfarandi eru hugtök sem þarf að þekkja við lestur þessa skjals:

-   **Þýði** er sá hópur sem við viljum læra eitthvað um; það getur
    endurspeglað stóran hóp einstaklinga (Evrópubúar), smærri hóp
    (Íslendingar) eða heldur lítinn hóp (nemendur HR).
    -   Þýði þarf að vera skýr, afmarkaður hópur einstaklinga sem eiga
        eitthvað sameiginlegt.[^index-1]
-   **Þýðistölur** eru þau gildi sem fengjust ef við hefðum aðgang að
    öllu þýðinu.
    -   Gefum okkur að við viljum vita hæð Íslendinga, það er einhver
        meðalhæð sem fengist ef **öll stök þýðis** væru mæld. Við getum
        ekki mælt *alla* sem þýði samanstendur af -- við drögum því
        úrtak og athugum eiginleika úrtaksins til að komast sem næst
        raunverulegu þýðisgildi.
-   **Úrtak** er sá hópur sem við mælum því við teljum hann endurspegla
    þýðið. Við reynum yfirleitt að draga með tilviljunarkenndum hætti úr
    þýði.
-   **Úrtakstölur** eru þau gildi sem fást frá úrtakinu. Í úrtaki
    Íslendinga fæst einhvert meðaltal fyrir hæð, þetta meðaltal er dæmi
    um úrtakstölu og er það næsta sem við komumst því að vita hver hæðin
    er í *raun* (þýðinu).

[^index-1]: Hér er talað um einstaklinga, það má þó beita
    ályktunartölfræði á hvað sem er; dýr, bíla, sveppi eða jafnvel
    hnetusmjör. Hugmyndin stendur þó: þýði endurspeglar heildina sem við
    viljum draga ályktanir um og sú heild samanstendur af stökum. Í þýði
    Íslendinga væri hver Íslendingur 1 stak.

### Dæmi sem verður unnið með. {.unnumbered}

*Við viljum vita hvort háskólamenntaðir fái hærri laun heldur en þau sem
hafa ekki háskólamenntun á Íslandi.*

Hér höfum við afmarkað þýði -- við erum að skoða fólk með búsetu á
Íslandi. Úr þýði Íslendinga myndum við draga úrtak og athuga menntun og
mánaðarlaun hvers einstaklings í úrtakinu. Rannsóknarspurningin er
einnig skýr en hana mætti endurorða á eftirfarandi hátt: Við viljum
athuga hvort meðal mánaðarlaun á Íslandi séu að jafnaði ólík á milli
tveggja hópa; þeirra sem hafa háskólamenntun og þeirra sem hafa hana
ekki. [^index-2]

[^index-2]: Spurningin gæti þó verið sett upp á ólíkan hátt eftir því
    hvernig við kjósum að mæla breyturnar og hvaða tölfræðiaðferð við
    notum

<!-- Spurningin okkar er einnig skýr og við gætum endurorðað hana á eftirfarandi hátt: Eru mánaðarlaun að jafnaði hærri eftir því sem fjöldi ára í námi eykst? Við getum einfaldað spurninguna enn meira og athugað hvort það sé munur á meðallaunum þeirra sem hafa lokið háskólamenntun og þeirra sem hafa ekki lokið neinni háskólamenntun. -->
