--- 
title: "Inngangur að ályktunartölfræði"
author: "Katrín Arndís"
date: "`r Sys.Date()`"
site: bookdown::bookdown_site
documentclass: book
bibliography: [book.bib, packages.bib]
# url: your book url like https://bookdown.org/yihui/bookdown
# cover-image: path to the social sharing image like images/cover.jpg
description: |
  This is a minimal example of using the bookdown package to write a book.
  The HTML output format for this example is bookdown::gitbook,
  set in the _output.yml file.
link-citations: yes
github-repo: rstudio/bookdown-demo
---

# Formáli

Í þessu skjali fer ég yfir nokkur hugtök og hugmyndir sem er gott að kunna skil á. Athugið að þetta er óyfirfarið efni svo villur gætu leynst í textanum. 


```{r include=FALSE}
# automatically create a bib database for R packages
knitr::write_bib(c(
  .packages(), 'bookdown', 'knitr', 'rmarkdown'
), 'packages.bib')
```

## Grunn hugtök

Eftirfarandi eru hugtök sem þarf að þekkja við lestur þessa skjals:

-   **Þýði** er sá hópur sem við viljum læra eitthvað um; það getur
    endurspeglað stóran hóp einstaklinga (Evrópubúar), smærri hóp
    (Íslendingar) eða heldur lítinn hóp (nemendur HR).
    -   Þýði þarf að vera skýr, afmarkaður hópur einstaklinga sem eiga
        eitthvað sameiginlegt.[^01-intro-1]
-   **Úrtak** er sá hópur sem við mælum því við teljum hann endurspegla
    þýðið. Við reynum yfirleitt að draga með tilviljunarkenndum hætti úr þýði.
-   **Þýðistölur** eru þau gildi sem myndu fást ef við hefðum aðgang að
    öllu þýðinu.
    -   Gefum okkur að við viljum vita hæð Íslendinga: Það er einhvert raunverulegt gildi sem fengist ef **öll stök þýðis** væru mæld. Það er þó sjaldnast hægt að mæla *alla* sem þýði samanstendur af -- við drögum því úrtak og athugum eiginleika úrtaksins til að komast sem næst raunverulegu þýðisgildi. 
-   **Úrtakstölur** eru þau gildi sem fást frá úrtakinu. Í úrtaki Íslendinga fæst einhver meðalhæð. Þessi meðalhæð úrtaksins er dæmi um úrtakstölu -- hún er það næsta sem við komumst því að vita hver hæðin er í *raunveruleikanum (þýðinu)*.



### Dæmi {.unnumbered}

*Við viljum vita hvort aukinn menntun skili sér í hærri launum á Íslandi.*

Hér er þýðið okkar afmarkað -- við erum að skoða fólk með búsetu á Íslandi. Úr því þýði myndum við draga úrtak, síðan myndum við athuga fjölda ára sem hver einstaklingur úrtaksins hefur verið í námi og hver mánaðarlaun viðkomandi eru.

Spurningin okkar er einnig skýr og við gætum endurorðað hana á eftirfarandi hátt: Eru mánaðarlaun að jafnaði hærri eftir því sem fjöldi ára í námi eykst? Við getum einfaldað spurninguna enn meira og athugað hvort það sé munur á meðallaunum þeirra sem hafa lokið háskólamenntun og þeirra sem hafa ekki lokið neinni háskólamenntun.


[^01-intro-1]: Hér er talað um fólk, því fólk er yfirleitt viðfangsefni
    rannsókna í sálfræði. Það er þó auðvitað hægt að gera rannsóknir og
    beita ályktunartölfræði á dýr, bíla, sveppi og jafnvel hnetusmjör.
    Hugmyndin stendur þó -- þýði er heildin sem við viljum þekkja eða
    draga ályktanir um -- en er gjarna of stór til að það sé raunsætt að
    mæla hvert einasta stak sem tilheyrir því. (Stak er því gjarna notað
    til að lýsa hverri einingu sem þýði samanstendur af, í þýði
    Íslendinga myndi hver einstaklingur vera eitt stak í þýðinu).

